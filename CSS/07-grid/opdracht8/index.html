<!DOCTYPE html>
<html>
	<head>
		<title>OpDitMoment.nl</title>
		<link rel="preconnect" href="https://fonts.googleapis.com">
		<link rel="preconnect" href="https://fonts.gstatic.com" crossorigin>
		<link href="https://fonts.googleapis.com/css2?family=Newsreader&display=swap" rel="stylesheet"> 		
		<link rel="stylesheet" href="css/stylesheet.css">
	</head>
	<body>
		<div class="container">
			<section>
				<article class="news">
					<h1 class="title">Staatsbosbeheer roept mensen ertoe op bossen dit weekend te mijden</h1>
					<p class="timestamp">19 februari 2022 09:44</p>
					<p>Staatsbosbeheer adviseert Nederlanders om de bossen dit weekend te mijden in verband met de schade die vrijdag is aangericht door storm Eunice. Een woordvoerder zegt dat mensen die een frisse neus willen halen "van harte welkom" zijn in 'open' natuurgebieden, zoals duinen, polders en heides.</p>
					<p>Hoe groot de schade aan de bossen precies is, is volgens de woordvoerder nog lastig te zeggen. Bovendien zijn er regionale verschillen. "Waar in Flevoland delen van het bos ontoegankelijk zijn, lijkt het in het zuiden en oosten van het land mee te vallen."</p>
				</article>
				<article class="news">
					<h1 class="title">Oekraïne zal volgens president Zelensky niet reageren op Russische provocaties</h1>
					<p class="timestamp">20 februari 2022 02:01</p>
					<p>Oekraïne zal niet reageren op provocaties van Rusland, maar zal zich wel verdedigen tegen Russische agressie. Dat zei de Oekraïense president Volodymyr Zelensky zaterdag tegen de G7 op een veiligheidsconferentie in München.</p>
					<p>De afgelopen dagen is het geweld in het oosten van Oekraïne toegenomen. Pro-Russische separatisten lijken zich daar voor te bereiden op een inval.</p>
				</article>
				<article class="news">
					<h1 class="title">Indonesië-onderzoeksleider noemt Nederlands geweld toch oorlogsmisdaden</h1>
					<p class="timestamp">20 februari 2022 17:05</p>
					<p>Onderzoeksleider Frank van Vree vindt bij nader inzien dat het rapport Over de grens over het Nederlandse militaire optreden tijdens de Indonesische Onafhankelijkheidsoorlog (1945-1949) de term oorlogsmisdaden had moeten gebruiken. Dat zegt hij zondag in het radioprogramma OVT.</p>
					<p>"We hadden denk ik moeten zeggen: extreem geweld inclusief oorlogsmisdaden", zei Van Vree in het radioprogramma.</p>
				</article>
				<article class="news">
					<h1 class="title">Tientallen arrestaties bij opbreken truckersprotest in Ottawa</h1>
					<p class="timestamp">20 februari 2022 04:24</p>
					<p>De politie in de Canadese hoofdstad Ottawa heeft zaterdag het gebied bij het parlement schoongeveegd waar al weken wordt gedemonstreerd. Nadat vrijdag al meer dan honderd arrestaties waren verricht, zetten agenten zaterdag onder meer pepperspray en flitsgranaten in om een einde te maken aan het 'vrijheidskonvooi'. In twee dagen zijn 170 mensen aangehouden, heeft de politie bekendgemaakt.</p>
					<p>Enkele vrachtwagens die al weken voor het parlement stonden geparkeerd, reden weg toen de politie dichterbij kwam. Van sommige voertuigen sloeg de politie de ruiten in om aanhoudingen te kunnen verrichten. Inmiddels zijn ambtenaren bezig met het opruimen en wegslepen van achtergelaten voertuigen. Op andere plekken in de stad zijn de betogers nog aanwezig.</p>
				</article>
				<article class="news">
					<h1 class="title">Gezondheidsraad: voorlopig alleen extra booster voor 70-plusser en kwetsbare</h1>
					<p class="timestamp">18 februari 2022 11:00</p>
					<p>Alleen zeventigplussers en enkele andere risicogroepen moeten voorlopig in aanmerking komen voor een tweede boosterprik. Voor alle overige volwassenen is dat nog niet nodig. Dat staat in een nieuw advies van de Gezondheidsraad aan het kabinet.</p>
					<p>Naast zeventigplussers moeten bewoners van verpleeghuizen, volwassenen met het downsyndroom en volwassenen met een immuunstoornis een tweede boosterprik aangeboden krijgen, vindt de raad.</p>
					<p>Voor alle overige groepen is de verwachte gezondheidswinst te beperkt, beargumenteren de experts. Dat komt volgens de raad doordat de omikronvariant flink milder is dan zijn voorgangers, het aantal nieuwe besmettingen de komende tijd naar verwachting afneemt én het effect van de booster slechts tijdelijk is.</p>
				</article>
				<article class="news">
					<h1 class="title">Met Franklin voor het eerst in bijna honderd jaar sprake van drielingstorm</h1>
					<p class="timestamp">20 februari 2022 15:12</p>
					<p>Na Dudley op donderdag en Eunice op vrijdag raast met Franklin zondagavond de derde storm in vier dagen tijd over ons land. De laatste keer dat sprake was van drie stormen in een week was bijna honderd jaar geleden: in 1928.</p>
					<p>Drie stormen die elkaar in zo'n korte tijd opvolgen, noemen meteorologen ook wel een drielingstorm. Tweelingstormen komen ook voor. Die zijn iets minder zeldzaam. Daarvan was bijvoorbeeld in 1954 en in 1999 sprake.</p>
					<p>Dudley, Eunice en Franklin zijn alle drie 'geboren' in de straalstroom, een band met grote windsnelheden die op zo'n 10 kilometer hoogte van west naar oost over de Atlantische Oceaan stroomt.</p>
				</article>
				<article class="news">
					<h1 class="title">Wetenschappers wekken recordhoeveelheid energie op met kernfusie</h1>
					<p class="timestamp">09 februari 2022 15:32</p>
					<p>Wetenschappers hebben in het Verenigd Koninkrijk een recordhoeveelheid energie opgewekt in een kernfusiereactor. Ze zeggen daarmee een grote stap te hebben gezet in de zoektocht naar duurzame energie.</p>
					<p>Kernfusie is het proces dat zorgt voor het bestaan van sterren, zoals onze zon. Het binnenste deel van de zon is zo heet en de druk is er zo hoog, dat de atomen van het element waterstof samensmelten en in helium omgezet worden. De energie die daarbij vrijkomt, bestaat voornamelijk uit licht en warmte die op aarde waar te nemen zijn.</p>
					<p>Wetenschappers proberen dat proces op een veilige manier na te bootsen op aarde. Mocht dat ze lukken, zou de mensheid op de lange termijn in potentie voor altijd zijn voorzien van een schone en betrouwbare energiebron.</p>
				</article>
				<article class="news">
					<h1 class="title">We planten massaal verkeerde bomen en dat bedreigt de Nederlandse natuur</h1>
					<p class="timestamp">13 februari 2022 05:27</p>
					<p>In Nederland worden op grote schaal de verkeerde bomen geplant, waarschuwen ecologen tegen NU.nl. De zogeheten 'bossenstrategie' heeft een kokervisie op CO2, waardoor niet wordt gekeken naar gebiedseigen soorten en het verlies van unieke biodiversiteit zelfs versnelt. Ze roepen op de aanplant te herzien, om verdere natuurschade te stoppen.</p>
					<p>Nog maar 2 à 3 procent van de Nederlandse bossen bestaan 'voor een substantieel deel' uit autochtone wilde bomen en struiken. Dat is de schrikbarende conclusie van ecoloog Bert Maes na dertig jaar veldwerk door heel Nederland.</p>
				</article>
				<article class="news">
					<h1 class="title">Voor Kuipers zijn coronaproblemen verleden tijd: 'Land gaat weer open'</h1>
					<p class="timestamp">16 februari 2022 05:59</p>
					<p>"Het land gaat weer open", was de optimistische boodschap van minister Ernst Kuipers (Volksgezondheid) op misschien wel de laatste coronapersconferentie. De enige zorg is dat er een nieuwe variant opduikt waardoor mensen toch weer massaal ernstig ziek worden en de zorg overbelast raakt.</p>
					<p>"Corona wierp een schaduw over onze levens. Corona maakte ons eenzaam. Corona verdeelde ons soms tot op het bot", zei Kuipers dinsdagavond.</p>
					<p>Het was opvallend dat de bewindsman in de verleden tijd sprak. De grootste problemen lijken nu echt achter ons te liggen. Kuipers: "Gelukkig komen we nu in een andere fase."</p>
				</article>
				<article class="news">
					<h1 class="title">Nintendo sluit in 2023 zijn online gamewinkel voor Wii U en 3DS</h1>
					<p class="timestamp">16 februari 2022 11:06</p>
					<p>Vanaf eind maart 2023 is het niet meer mogelijk om via de Nintendo eShop games te kopen voor de Wii U en de Nintendo 3DS. Dat heeft Nintendo bekendgemaakt op zijn website.</p>
					<p>Hoewel Nintendo zich de afgelopen jaren vooral richt op de Nintendo Switch, is het nog steeds mogelijk om via de eShop spellen te kopen voor de oudere Wii U-console en de 3DS-handheld van het bedrijf. Maar in maart volgend jaar komt daar een eind aan.</p>
					<p>Nintendo zal in de aanloop naar die datum al aanpassingen maken. Zo is het vanaf 29 augustus 2022 niet meer mogelijk om het tegoed van een account in de Nintendo eShop voor de Wii U of Nintendo 3DS aan te vullen met een Nintendo eShop Card.</p>
				</article>
				<article class="news">
					<h1 class="title">Europees Parlement onderzoekt vermeende Hitlergroet van Bulgaarse politicus</h1>
					<p class="timestamp">17 februari 2022 13:29</p>
					<p>Voorzitter Roberta Metsola van het Europees Parlement is gestart met een onderzoek naar de Bulgaarse Europarlementariër Angel Dzhambazki, die woensdag in het Europees Parlement een Hitlergroet leek te brengen.</p>
					<p>Het onderzoek kan Dzhambazki zijn vergoeding of toegang tot vergaderingen kosten. Zelf is de ultranationalistische politicus zich van geen kwaad bewust. Hij beweert dat hij ter verontschuldiging wuifde naar de voorzitter van dienst.</p>
					<p>Dzhambazki stak woensdagavond de gestrekte rechterarm omhoog bij het verlaten van de plenaire vergaderzaal in Straatsburg. Hij had er een verhit debat gevoerd over sancties tegen Polen en Hongarije wegens het uithollen van de rechtsstaat en botste met collega's en de waarnemend voorzitter.</p>
				</article>
				<article class="news">
					<h1 class="title">Hondenpoep in woonwijken gaat ten koste van (wilde) bloemen en bijen</h1>
					<p class="timestamp">09 februari 2022 13:40</p>
					<p>Het uitlaten van honden verergert de stikstofvervuiling in natuurgebieden, blijkt uit nieuw onderzoek. Maar dat probleem speelt ook binnen de bebouwde kom, zegt de Wageningse onderzoeker Joop Spijker tegen NU.nl. Veel gemeenten proberen zich in te zetten voor de terugkeer van wilde bloemen, maar zonder handhaving van de opruimplicht is dat op veel plekken dweilen met de kraan open.</p>
					<p>Die opruimplicht voor hondenpoep geldt in de bebouwde kom overal. Niet alleen op de stoep, maar óók in openbaar groen. Veel hondenbezitters zijn zich daar niet van bewust of houden zich er niet aan, waardoor jaarlijks grote hoeveelheden hondenpoep verdwijnen in groenstroken.</p>
				</article>
			</section>
			<footer>Artikelen afkomstig van NU.nl</footer>
		</div>
	</body>
</html>