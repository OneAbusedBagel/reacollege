<!DOCTYPE html>
<html>
	<head>
		<title>Egyptische goden en godinnen</title>

	</head>
	<body>
        <h1>Pre-dynastie </h1>
		<p>Het Egyptische pantheon omvat meer dan vijftig verschillende godheden, waarvan de meeste <br>
            dateren uit pre-dynastische tijden. De stammen die destijds de regio bevolkten aanbaden <br>
            hun eigen afzonderlijke goden, die normaal gesproken het lichaam van een dier hadden. <br>
           de Egyptische beschaving zich ontwikkelde, namen de godheden menselijke eigenschappen aan. <br>
           In veel gevallen werden de goden afgebeeld met menselijke lichamen, maar behielden zij <br>
           hun dierenhoofden. Aan het begin van de Dynastie van het Oude Koninkrijk (3100 voor Christus) <br>
           ontwikkelde zich uit de primitieve lokale en stamgebonden religies een nationale religie. <br>
           Veranderingen in politieke machtsverhoudingen resulteerden echter in een veranderende <br>
           status van de Egyptische goden. In het algemeen kan gezegd worden dat wanneer steden <br>
           of regio's politiek dominanter werden, ook hun goden op de voorgrond traden.
        </p>

        <h2>De scheppingsmythen</h2>
        <p>Veel Egyptische goden spelen een rol in verscheidene van de Egyptische scheppingsmythen, die een <br>
           verklaring boden van de plaats van de Egyptenaren in de kosmos. Ook voor verklaring vangeobserveerde <br>
           natuurlijke processen, zoals het overstromen van de Nijl, waren die van belang. Het overstromen van de <br>
           Nijl was een bestaansvoorwaarde voor de Egyptische beschaving. Als gevolg hiervan overheersten goden <br>
           die met de natuur geïdentificeerd werden in de Egyptische scheppingsverhalen. Enkele van de bekendste <br>
           scheppingsmythen refereren aan Nu of Nun, en zij beschrijven de kolkende zee van de chaos die voor de <br>
           schepping bestond. Uit deze chaos rees de Egyptische zonnegod Ra. Deze schiep vervolgens zowel mannelijke <br>
           als vrouwelijke godheden. Op hun beurt werden uit deze godheden weer nieuwe godheden geboren, en deze <br>
           laatste geschapen godheden waren verantwoordelijk voor de schepping van de fysieke wereld. Ra was ook <br>
           verantwoordelijk voor de schepping van de mensheid. <br>Eén bepaalde scheppingsmythe verhaalt over de <br>
           schepping van de mensheid uit de tranen van Ra. </p>

        <h2>Leven na de dood </h2>
        <p>De Egyptische goden waren nauw verbonden met het sterke Egyptische geloof dat er leven na de dood was. <br>
           De doden werden voorzien van voedsel, drank, wapens en andere noodzakelijkheden. Familieleden bezochten <br>
           vaak de graftomben met nog meer geschenken. Een correcte zorg voor de doden was vereist om eeuwig leven <br>
           te verzekeren. De Egyptische kijk op het leven na de dood bestond uit een aantal verschillende concepten, <br>
           waarvan het belangrijkste ba genoemd wordt - dit kan doorgaans vergeleken worden met het bestaan van de <br>
           persoonlijkheid van een individu. Het concept van ba resulteerde in de fysieke manifestatie van een individu <br>
           na de dood. Deze manifestatie vond gewoonlijk plaats in de vorm van een vogel. Op deze manier werd het individu <br>
           een onderdeel van de levende seizoenen van de natuur. Daarnaast was er ook nog de ka, de ziel van een individu. <br>
           Als iemand het eeuwige leven wilde, moesten na zijn of haar dood in het graf de ba en ka herenigd worden tot de <br>
           akh, een onsterfelijke geest. Als dit gebeurd was, ging de akh naar de hemel en leefde daar eeuwig verder.    
        </p>
	</body>
</html>